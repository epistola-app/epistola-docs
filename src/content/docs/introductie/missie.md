---
title: Missie & Visie
description: De missie en kernprincipes van Stichting Epistola voor een open digitale voorziening
---

## Kernmissie

De stichting heeft als missie het duurzaam beheren, beschermen en doorontwikkelen van
Epistola als een open, betrouwbare en publieke digitale voorziening, zodat organisaties
zonder afhankelijkheid van één leverancier veilig documenten kunnen genereren en beheren.

## Uitgebreide missie

De stichting bewaakt Epistola als een open en publiek verantwoorde digitale voorziening.
Zij waarborgt continuïteit, kwaliteit, beveiliging en open toegang door het intellectueel
eigendom, de architectuur en de kernsoftware onafhankelijk te beheren.

De stichting voorkomt vendor lock-in, stimuleert samenwerking en hergebruik, en zorgt
dat doorontwikkeling structureel en transparant plaatsvindt in het belang van gebruikers
en de samenleving. Commerciële dienstverlening rondom Epistola is mogelijk, mits deze
bijdraagt aan duurzaamheid, openheid en lange-termijnwaarde.

## Principes

- Publiek belang boven commercieel belang
- Open bron als uitgangspunt; open source na change date (1 jaar)
- Geen vendor lock-in
- Continuïteit en duurzaamheid
- Transparante governance

## Toelichting op open bron en change date

Epistola hanteert open bron met een BSL-licentie en een change date van
één jaar. Dit betekent dat:
- we in het eerste jaar regie houden op kwaliteit, samenhang en veiligheid;
- commercieel misbruik (zoals ongewenste SaaS-exploitatie) wordt tegengegaan;
- een stabiele inkomstenbron ontstaat om de publieke kern en roadmap te financieren;
- na één jaar de broncode wordt vrijgegeven onder een OSI-goedgekeurde
  open source licentie.

Zo combineren we kwaliteit en continuïteit met maximale openheid op de
lange termijn.
