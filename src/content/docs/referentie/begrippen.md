---
title: Begrippen & Terminologie
description: Verklaring van kernbegrippen binnen het Epistola-ecosysteem
---

Dit document verklaart belangrijke begrippen die worden gebruikt in de Epistola-documentatie.

---

## Licentie & Openheid

### BSL
**Business Source License** - Een open bron-licentie met uitgestelde open-source vrijgave. De broncode is inzichtelijk en toegankelijk, maar er gelden beperkingen op commercieel gebruik gedurende een bepaalde periode.

### Change date
Het moment waarop de BSL overgaat in een OSI-goedgekeurde open source licentie. Bij Epistola is dit vastgesteld op 1 jaar na publicatie van elke versie.

### Open bron
Broncode is inzichtelijk en toegankelijk onder BSL-licentie. Er is regie op kwaliteit en misbruikpreventie in de beginfase, maar de code is wel beschikbaar voor iedereen om te bekijken en te gebruiken binnen de licentievoorwaarden.

### Open source
Vrijgave onder een OSI-goedgekeurde licentie (zoals Apache 2.0) na de change date. Dit betekent volledige vrijheid om de code te gebruiken, aan te passen en te distribueren.

---

## Ontwikkeling & Samenwerking

### Upstream
Bijdragen en doorontwikkeling landen in de hoofdbron van Epistola, zonder exclusieve forks of functionaliteit. Dit betekent dat alle verbeteringen en nieuwe features beschikbaar komen voor het hele ecosysteem.

### Private fork
Een afgeleide versie van de code die niet terug wordt gebracht naar de hoofdbron. Dit wordt binnen Epistola actief ontmoedigd om fragmentatie te voorkomen.

---

## Dienstverlening

### SLA/LCM
**Service Level Agreement / Lifecycle Management** - Operationeel onderhoud, beschikbaarheid, updates en support door commerciële partijen. Dit omvat garanties over uptime, response times en onderhoudsfrequentie.

### Preferred supplier
Gecertificeerde commerciële partij die aan kwaliteits- en security-eisen voldoet. Heeft geen exclusieve rechten of zeggenschap over Epistola, maar wel het recht zich te profileren als gekwalificeerde leverancier.

---

## Governance

### Steward
Hoeder van de missie en het publieke belang van Epistola. Stewards hebben zeggenschap over richting en bescherming, maar geen financieel eigendomsbelang en geen operationele rol.

### Steward ownership
Een eigendoms- en governancemodel waarbij zeggenschap niet wordt gedreven door kapitaal, maar door het doel waarvoor de organisatie bestaat.

### Zware besluiten
Besluiten die een verzwaarde meerderheid én instemming van de stewards vereisen. Voorbeelden: wijziging van missie, licentie, overdracht van IP, fundamentele governance-wijzigingen.

---

## Financieel

### ROI-cap
**Return on Investment cap** - Een gemaximeerd rendement voor investeerders. Bijvoorbeeld: bij een ROI-cap van 1.5x krijgt een investeerder maximaal 1.5 keer de investering terug, waarna overwinst naar het publieke doel gaat.

### Margebeleid
Het maximum percentage dat commerciële partijen mogen toevoegen bij doorbelasting van licentiekosten. Voor overige diensten geldt vrije marktprijsstelling.

---

## Organisatie

### Stichting Epistola
Onafhankelijke stichting die fungeert als steward van Epistola. Beheert IP, licentie, governance en roadmapprincipes, maar levert zelf geen diensten.

### Afnemer
Organisatie (bijvoorbeeld gemeente) die Epistola gebruikt via een contract met een commerciële partij.

---

## Technisch

### Data portability
Het vermogen om data eenvoudig over te dragen naar een andere leverancier of eigen infrastructuur. Dit voorkomt vendor lock-in.

### SBoM
**Software Bill of Materials** - Een lijst van alle componenten en afhankelijkheden in de software. Belangrijk voor security en compliance.

---

## Markt & Ecosysteem

### Vendor lock-in
Situatie waarin een klant afhankelijk is van één specifieke leverancier en niet gemakkelijk kan overstappen. Epistola is specifiek ontworpen om dit te voorkomen.

### Gelijk speelveld
Principe waarbij alle commerciële partijen onder dezelfde voorwaarden kunnen opereren, zonder structurele voordelen voor één partij.

### Network effects
Fenomeen waarbij de waarde van Epistola toeneemt naarmate meer partijen (gemeenten en leveranciers) deelnemen aan het ecosysteem.
